588 s. AUGUSTINI zrrscom ‘

comedendo dissolvitis? Quid si ergo agros locustae aut
mures et sorices vastant, quod saepe accidere manifestum
est, impune ab agricola vestro auditore necabuntur , quia
ideo peccat ut fructus proficiant? Hic certe coarctamini.
Aut enim conceditis auditoribus interfectionem anima-
lium , quam vester auctor concedere noluit, aut eos ab
agricultura etiam prohibebitis , quam ille concessit. Quan-
quam saepe etiam dicere audeatis ‚ foeneratorem innocen-
tiorem esse quam rusticum ‚ usque adeo melonibus quam
hominibus estis amiciores. Si quidem illi ne laedantur ‚
melius judicatis hominem foenore trucidari. Haeccine est
appetenda et praedicanda justitia , an potius execranda et
damnanda fallacia? Haeccine est misericordia memorabi-
lis ‚ an execranda potius immanitas?

LXIII. Quid quod a nece animalium nec vos ipsi in pe-
diculis et pulicibus et cimicibus temperatis? Magnamque
hujus rei defensionem putatis ‚ quod has esse sordes nos-
trorum corporum dicitis. Quod primo aperte falsum de
pulice et cimice dicitur. Cui enim non manifestum est,
haec animalia non de nostro corpore existere? Deinde si
concubitum vehementius execramini, quod nimium vi-
deri vultis ‚ cur non vobis mundiora videntur animalia ‚
quae sine concubitu de nostra carne nascuntur? quan-
quam enim postea coeundo pariant, non tamen nobis
coeuntibus de nostro corde primo nascuntur. Jamvero si
quaecumque de viventibus gignuntur corporibus ‚ sordi-
dissima sunt putanda, multo magis quaecumque de mor-
tuis. Impunius ergo occiditur vel sorex ‚ vel anguis , vel
scorpio ‚ quos de humanis cadaveribus nasei ‚ a vobis po-
tissimum solemus audire. Sed obscura omitto et incerta.
De apibus certe fama est celebrior ‚ quod de boum ca-
daveribus oriantur. Ergo occiduntur impune. At si hoc

 

 

