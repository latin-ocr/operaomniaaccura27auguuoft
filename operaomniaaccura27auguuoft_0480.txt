468 s. AUGUSTffll zrlscom

» et caro de carnemea1- » Os de ossibus ‚ fortasse propter
fortitudinem et caro de carne, propter temperantiam. Hae
namque duae virtutes ad inferiorem animi partem ‚ quam
prudentia rationalis regit ‚ docentur pertinere. Quod au-
tem dictum est: «Haec vocabitur mulier, quoniam de
» viro suo sumpta est , » ista origo nominis et interpretatio
in lingua latina non apparet. Quid enim simile habeat
mulieris nomen ad viri nomen ‚ non invenitur. Sed in he-
braea locutione dicitur sic sonare, quasi dictum sit : Haec
vocabitur virago, quoniam de viro suo sumpta est. Nam
virago vel virgo potius habet aliquam similitudinem curn
viri 110mine3 mulier autem non habet z sed hoc ( ut dixi)
linguae diversitas facit.

XIX. Quod autem additum est ; « Relinquet homo pa-
» trem et matrem, et adhaerebit uxori suae, et erunt duo
» in carne una2‚ » quomodo referatur ad historiam non
invenio, nisi quod plerumque in genere humano ista con-
tingunt z sed tota prophetia est, cujus Apostolus meminit,
dicens: « Propter hoc relinquet homo patrem et matrem,
» et adhaerebit uxori suae, et erunt duo in carne una. Sa-
» cramentum hoc magnum est :Ego autem dicoin Christo,
» et in Ecclesiass. »Quod Manichaei si non caeci legerent,
qui perEpistolas apostolicas multos decipiunt, intelligerent
quomodo accipiendae sint Veteris Testamenti scripturae,
nec tam sacrilega voce auderent accusare quod nesciunt.
Quod autem nudi erant Adam et mulier ejus, et non con·-
fundebantur, simplicitatem animae castitatemque signifi-
cat. Nam et Apostolus ita dicit : « Aptavi vos uni viro vir-
» ginem castam exhibere Christo ; timeo autem ne sicut
» serpens Evam fefellit versutia sua, ita corrumpantur
» mentes vestrae a simplicitate et castitate, quae est in
» Christo4. »

¹ Gen ιι, ⁴23, ete. «ἡ ² lbid. 24. -- 3 Ephes. v, 31. - 4 2 Cor. xi, 2.

-‚..—,.--„ < —— - ν ψ ———-——-—.- .-————————-——4- s <

