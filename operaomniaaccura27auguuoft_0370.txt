358 s. Avensa-ml EPISCOPJ

Prorsus si meorum operum praescium Deum dico , multo
fidentius eum dixerim praescire opera sua ‚ et quid sit
facturus certissime praevidere. A. Nonne igitur caves ‚
ne tibi dicatur ‚ etiam ipsum quaecumque facturus
est, non voluntate sed necessitate facturum, si omnia
quorum Deus praescius est , necessitate fiunt , non volun-
tate? E. Ego cum dicerem necessitate universa fieri ‚ quae
Deus futura praescivit ‚ ea sola intuebar ‚ quae in creatura
ejus fiunt, non autem quae in ipso z non enim ea fiunt ‚
sed sunt sempiterna. A. Nihil ergo in sua creatura opera—
tur Deus. E. Jam semel statuit quemadmodum feratur
ordo ejus universitatis quam condidit3 neque enim ali-
quid nova voluntate administrat. A. Numquid neminem
beatum facit? E. Facit vero. A. Tunc utique facit , quaudo
ifle fit. E. Ita est. A. Si igitur ‚ verbi gratia ‚ post annum
beatus futurus es , post annum te beatum facturus est.
E. Etiam. A. Jam ergo praescit hodie ‚ quod post annum
facturus est. E. Semper hoc praescivit ε nunc quoque hoc
eum praescire consentio , si est ita futurum.

VII. A. Dic quaeso ‚ num tu creatura ejus non es ‚ aut
tua beatitudo non in te fiet? E. Imo et creatura ejus sum ,
et in me fiet quod beatus ero. A. Non ergo voluntate sed
necessitate in te fiet beatitudo tua Deo iaciente. E. Vo-
luntas illius mihi est necessitas. A. Tu itaque invitus bea-
tus eris. E. Mihi si esset potestas ut essem beatus ‚ jam
profecto essem ι volo enim etiam nunc, et non-sum, quia
non ego, sed ille me beatum iacit. A. Optime de te veri-
tas clamat. Non enim posses aliud sentire esse in potestate
nostra¹‚ nisi quod cum volumus facimus. Quapropter
nihil tam in nostra potestate ‚ quam ipsa voluntas est. Ea
enim prorsus nullo intervallo , mox ut volumus praesto

est. Et ideo recte possumus dicere , non voluntate senes- ι
¹ Retract. cap ix, n. 3.

 

