DE mscu‘mNA cnms'riANA. 117

nihil horum vis. Ecce quomodo diligis proximum tuum ,
quem tibi facias socium ad istam perditionem.

lx. Quid tibi dicturus sum : Diligis proximum tuum?
Quid illi in aures insusurrabis, homo avare, nisi, fili, aut
frater , aut pater , bonum est nobis , ut cum hic vivimus,
bene sit nobis? Quantum habebis, tantus eris. Frange
lunam, et fac fortunam. Ista susurrabis proximo tuo, quae
non didicisti in domo disciplinae , nec audisti hic. Nolo
sic diligas proximum tuum. Ο si possem facere, ut nulli
jungereris! «Corrumpunt enim mores honos colloquia

» mala1. » Sed non possum facere ut nemini jungaris,
cui mala ista quse non vis dediscere insusurres : et non

solum nolis dedoceri , sed affectes etiam docere. Nolo ‚
imo volo, sed non possum . disjungere te ab auribus
aliorum. Alios admoneam , ad quorum aures ambis,
quorum aures penetrare moliris , ad quorum corda per
aures intrare disponis. Ο qui accipis verbum sanum in
domo disciplinae : « Sepi aures tuas spinis. Corrumpunt
» bonos mores colloquia mala. Sepi aures tuas spinis ². »
Sepi ‚ et spinis sepi, ut ille qui importune intrare ausus
fuerit, non solum repellatur, sed etiam compungatur.
Repelle illum a te. Dic , Christianus es , Christianus sum :
non hoc accepimus in domo disciplinae, non hoc didici-
mus in illa schola , quam gratis intravimus, non hoc
didicimus sub illo magistro , cujus cathedra in coelo est.
Noli mihi ista dicere, aut noli ad me accedere. Hoc est
enim : « Sepi aures tuas spinis. »

X. Convertam me ad illum. Avarus es, pecuniam amas:
beatus esse vis? Deum tuum ama. Pecunia te non facit
beatum ε tu eam facis ornatam , non illa te beatum. Sed
quia multum amas pecuniam ‚ et video quia pergis quo
jusserit cupiditas : piger perge quo jubet charitas : respice,

¹ 1 Corv xv, 23- ² Fccli ΧυίιῐΔ 23.

