242 s. Aucus'nm nmscori

non facere mala3 contra illud quod scriptum est ε κ Ego
» Deus creans mala ¹. »

LXVI. Floriniani a Florino ‚ qui e contrario dicebat
Deum creasse mala 2 contra id quod scriptum est ε « Fe·-
» cit Deus omnia , et ecce bona valde 2²· » Ac per hoc
quamvis contraria inter se dicentes , tamen ambo divinis
Eloquiis resistebant. Creat enim Deus mala ‚ poenas justis-
simas irrogando ‚ quod Coluthus non videbat ε non autem
malas creando naturas atque substantias, in quantum
sunt naturae atque substantiae ‚ ubi Florinus errabat.

LXVII. Haeresim quamdam sine auctore et sine nomine
Philaster commemorat, quae dicit hunc mundum etiam
post resurrectionem mortuorum in eodem statu in quo
nunc est esse mansurum ‚ neque ita esse mutandum , ut
sit coelum novum et terra nova, sicut sancta Scriptura
promittit ³.

LXVIII. Est alia haeresis nudis pedibus semper ambu-
lantium ‚ eo quod Dominus dixerit ad Moysen , vel ad
Josue ς « Solve calceamentum de pedibus tuis4. » Et quod
propheta Isa'l'as nudis pedibus jussus fuerit ambulare ⁵.
Ideo ergo haeresis est , quia non propter corporis afflic-
tionem sic ambulant, sed quia testimonia divina taliter
intelligunt.

LXIX. Donatiani vel Donatistae sunt ‚ qui primum
propter ordinatum contra suam voluntatem Caecilianum
Ecclesiae Carthaginensis episcopum schisma fecerunt ι
objicientes ei crimina non probata , et maxime quod a
traditoribus divinarum Scripturarum fuerit ordinatus. Sed
post causam cum eo dictam atque finitam falsitatis rei de-
prehensi , pertinaci dissensione firmata , in haeresim
schisma verterunt : tanquam Ecclesia Christi propter cri-

¹ lsai, xiv, 7. —- ² Gen. 1, 31.-31sai.v1‚ 17, 1 Petr. m, 13, Apoc.
xxi, 1. — 4 Exod. ιιι, 5, et Josu&‚ v, 15. — ⁵1sai. πως, 2.

 

