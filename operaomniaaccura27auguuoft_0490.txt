478 s. Aucus‘nm Emscom

XXXI. Quem autem non moveat, quod post peccatum
et sententiam judicis Dei vocat Adam mulierem suam,
Vitam, quia vivorum ipsa sit mater, posteaquam meruit
mortem, et mortales foetus parere destinata est, nisi quia
illos foetus attendit Scriptura, quos cum in doloribus pe-
pererit, fiet illi conversio ad virum suum, et ejus ipse
dominabitur? De quibus foetibus superius dictum est. Sic
enim est illa vita materque vivorum. Nam vita quae in
peccatis est, mors appellari in Scripturis solet, sicut Apos-
tolus dicit, mortuam esse viduam quae in deliciis vivit ² :
et mortui nomine peccatum ipsum significari legimus, ubi
dictum est ε «Qui baptizatur a mortuo, et iterum tangit
» illum, quid proficit in lavacro suo? Sic et qui jejunat
» super peccata sua, et iterum ambulans haec eadem fa-
» cit2. » Pro peccato enim mortuum posuit, abstinentiam
vero jejuniumque a peccato, tanquam baptismum , hoc
est mundationem a mortuo ε iterum autem redire ad pec-
catum, tanquam iterum tangere mortuum. Quare ergo
non animalis illa pars nostra, quae tanquam viro debet ob-
temperare rationi, cum per ipsam rationem de verbo vitae
recte vivendi sarcinam conceperit, appelletur vita, et cum
parturitione abstinentiae ‚ quamvis cum doloribus atque
gemitibus , malae consuetudini resistens bonam consuetu·
dinem ad recte facta pepererit, mater vivorum vocetur ,
id est, recte tactorum z quibus contraria sunt peccata, quae
nomine mortuorum significari posse docuimus?

XXXII. Nam illa mors, quam omnes qui ex Adam nati
sumus , coepimus debere naturae, quam minatus est Deus,
cum praeceptum daret ne arboris fructus ille ederetur,
illa ergo mors in tunicis pelliceis figurata est. Ipsi enim
sibi fecerunt praecinctoria de foliis fici, et Deus illis fecit
tunicas pelliceas, id est, ipsi appetiverunt mentiendi li-

¹ 1 Tim. v, 6. — ² Eccli. xxxiv, 30.

 

