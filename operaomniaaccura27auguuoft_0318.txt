306 s. Aucusnm EPlscol’l

tem non haberet liberam. Debuit autem et in supplicio ‚
et in praemio esse justitia3 quoniam hoc unum est bono-
rum quae sunt ex Deo. Debuit igitur Deus dare homini
liberam voluntatem.

IV. E. J am concedo eam Deum dedisse. Sed nonne tibi
videtur, quaeso te, si ad recte faciendum data est, quod
non debuerit ad peccandum posse converti? sicut ipsa
justitia quae data est homini ad bene vivendum ι numquid

enim potest quispiam per justitiam suam male vivere? Sic
nemo posset pcr voluntatem peccare, ei voluntas data esset

ad recte faciendum. A. Donabit quidem Deus, ut spero,
ut tibi valeam respondere , vel potius ut ipse tibi eadem,
quae summa omnium magistra est, veritate intus docente
respondeas. Sed paulisper mihi volo dicas, si id quod abs
te quaesiveram, certum et cognitum tenes, Deum nobis
dedisse liberam voluntatem, utrum oporteat dicere dari
non debuisse, quod dedisse confitemur Deum. Si enim in-
certum est utrum dederit, recte quaerimus utrum bene sit
data : ut· cum invenerimus bene datam esse , inveniatur
etiam illum dedisse, a quo homini data sunt omnia bona3
si autem invenerimus non bene datam esse, non eum de-
disse intelligamus, quem culpare nefas est. Si vero certum
est, quod ipse illam dederit, oportet fateamur, quoquo
modo data est, neque non dari, neque aliter dari eam de-
buisse quam data est. Ille enim dedit, cujus factum recte
reprehendi nullo pacto potest.

'V. Ε. Quanquam haec inconcussa fide teneam, tamen
quia cognitione nondum teneo, ita quaeramus quasi omnia
incerta sint. Video enim ex hoc quod incertum est, utrum
ad recte faciendum voluntas libera data sit, cum per illam
etiam peccare possimus, fieri etiam illud incertum, utrum
dari debuerit. Si enim incertum est ad recte faciendum
datam esse, incertum est etiam dari debuisse : ac per hoc

ί

l

