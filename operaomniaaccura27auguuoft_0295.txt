 

niz nmmo Anarnuo, Lus. 1. 283

luit. Num istas leges injustas , vel potius nullas dicere
audebimus? nam mihi lex esse non videtur ‚ quae justa
non fuerit.

XII. E. Legem quidem satis video esse munitam contla
hujuscemodi accusationem ‚ quae in eo populo quem re-
git, minoribus malefactis , ne majora committerentur 7
dedit licentiam. Multo est enim mitius ‚ eum qui alienae
vitae insidiatur ⁷ quam eum qui suam tuetur ‚ occidi. Et
multo est immanius ‚ invitum hominem stuprum perpeti,
quam eum a quo vis illa infertur ‚ ab eo cui inferre cona-
tur interimi. J amvero miles in hoste interficiendo minis-
ter est legis ‚ quare officium suum facile nulla libidine
implevit. Porro ipsa lex , quae tuendi populi causa lata est,
nullius libidinis argui potest. Si quidem ille qui tulit ‚ si
Dei jussu tulit, id est ‚ quod praecepit aeterna justitia,
expers omnino libidinis id agere potuit : si autem ille cum
aliqua libidine hoc statuit , non ex eo fit, ut ei legi cum
libidine obtemperare necesse sit 2 quia bona lex et a non
bono ferri potest. Non enim si quis ‚ verbi causa ‚ tyran-
nicam potestatem nanctus ‚ ab aliquo cui hoc conducit ,
pretium accipiat , ut statuat nulli licere vel ad conjugium
foeminam rapere ‚ propterea mala lex erit, quia ille in-
justus atque corruptus hane tulit. Potest ergo illi legi,
quae tuendorum civium causa vim hostilem eadem vi re-
pelli jubet ‚ sine libidine obtemperari : et de omnibus
ministris, qui jure atque ordine potestatibus quibusque
subjecti sunt ‚ id dici potest. Sed illi homines lege incul-
pata ‚ quomodo inculpati queant esse ‚ von video : non
enim lex eos cogit occidere, sed relinquit in potestate.
Liberum eis itaque est neminem necare pro iis rebus, quas
inviti possunt amittere , et ob hoc amare non debent. De
vita enim fortasse cuipiam sit dubium ‚ utrum animae
nullo pacto auferatur , dum hoc corpus interimitur : sed

