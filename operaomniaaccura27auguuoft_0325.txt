DE Lim-:no Anum-nto, Lm. ιι. 313

appetit, nullo modo posset ‚ nisi oculo clauso vel nonita
moto se id non videre sentiret. Si autem sentit se non vi-

dere dum non videt, necesse est etiam sentiat se videre
dum videt3 quia cum eo appetitu non movet oculum vi-
dens , quo movet non videns ‚ indicat se utrumque sentire.
Sed utrum et se ipsam haec vita sentiat, quae se corporalia
sentire sentit, non ita clarum est, nisi quod se quisque
intus interrogans ‚ invenit omnem rem viventem fugere

mortem 3 quae cum sit vitae contraria , necesse est ut vita
etiam se ipsam sentiat, quae contrarium suum fugit. Quod

si adhuc non liquet, omittatur, ut non nitamur ad id
quod volumus ‚ nisi certis manifestisque documentis. Ma-
nifesta enim sunt, sensu corporis sentiri corporalia3 eum-
dem autem sensum hoc eodem sensu non posse sentiri3
sensu autem interiore et corporalia per sensum corporis
sentiri, et ipsum corporis sensum : ratione vero et illa om-
nia , et eamdem ipsam notam fieri ‚ et scientia contineri ε
an tibi non videtur? E. Videtur sane. A. Age nunc, res-
ponde unde sit quaestio, ad cujus solutionem pervenire
cupientes ‚ jam diu istam molimur viam.

XI. E. Quantum memini, trium illarum quaestionum
quas paulo ante ad contexendum ordinem hujus disputa-
tionis posuimus , nunc prima versatur ‚ id est ‚ quomodo
manifestum fieri possit ‚ quamvis tenacissime firmissime-
que credendum sit, Deum esse. A. Recte hoc tenes : sed
etiam illud diligenter tenere te volo, cum de te ipso quae-
rerem ‚ utrum te esse noveris, non solum hoc, sed etiam
alia duo nobis apparuisse quod noveris. E. Id quoque te-
neo. A. Nunc ergo vide ad quam rem istarum trium intel-
ligas pertinere omne quod corporis sensus attingit, id est,
in quo rerum genere tibi ponendum videatur, quidquid
vel oculorum, vel alio quolibet corporis instrumento nos-
ter sensus attingit : utrum in eo quod tantum est, an in

