1¹2 s. Auons‘nm triscom

coronatur? Aut quomodo innocens judicabitur, cui dic-
tum est: « Diliges proximum tuum sicut te ipsum¹, » si ho-
micidium committit in se ipso, quod committere prohibetur
in proximo?

XI. Audiant ergo sancti de Scripturis sanctis praecepta
patientiae ι « Fili, accedens ad servitutem Dei, sta in jus-
» titia et timore, et praepara animam tuam ad tentationem:
» deprime cor tuum, et sustine 3 ut crescat in novissimis
» vita tua. Omne quod tibi supervenerit accipe, et in do-
» lore sustine, et in humilitate tua patientiam habe. Quo-
» niam in igne probatur aurum et argentum , homines
» vero receptibiles in camino humiliationis2. » Et in loco
alio legitur : « Fili, ne deficias in disciplina Domini,neque
» fatigeris , cum ab illo increparis ³. Quem enim diligit
» Dominus, corripit : flagellat autem omnem filium quem
» recipit4. Quod hic positum est, «Filium quem recipit: »
hoc in supradicto testimonio est, « Homines receptibiles. »
Hoc enim justum est, ut qui de pristina felicitate paradisi
propter contumacem deliciarum appetentiam dimissi su-
* mus , per humilem molestiarum patientiam recipiamur:
fugaces mala faciendo, reduces mala patiendo, ibi contra
justitiam facientes, hic pro justitia patientes.

XII. Sed vera patientia , quae hujus est nomine digna
virtutis, quaerendum est unde sumatur. Sunt enim qui
eam tribuant viribus voluntatis humanae, non quas habent
ex divino adjutorio, sed quas exlibero arbitrio. Error au·-
tem iste superbus est : eorum est enim qui abundant, de
quibus dicitur in Psalmo ; « Opprobrium eis qui abundant,
» et despectio superbis⁵. Non ergo est ista patientia
» pauperum , quae non perit in aeternumG. « Hi enim
pauperes ab illo eam divite accipiunt, cui dicitur: « Deus

¹ Matth. Χιι, 19· -2 Eecli. 11. 1, 5. - 3 Prov. ιιι, ιι, 12. -4 Hebr. xn,
5.G.-5 Psal. cxx11,4. -‘'»1‹l.1x‚ ις)

