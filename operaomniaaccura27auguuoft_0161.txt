S. AUR. AUGUSTINI

HIPPONENSIS EPISCOPI

DE CATACLYSMO.

AD CATECHUMENOS
SERMO.

Ι. Quorsum in proximo est dies redemptionis vestrae ‚
percipite ‚ dilectissimi, ea quae vos erudiant atque corda
vestra enutriant , erigant , corroborent ad timorem Dei :
servor iste tanti amoris non pigrescat in cordibus vestris,
Nec putet quis tantum esse Christianum ‚ quod his imbu-
tus mysteriis renascitur ex aqua et spiritu ‚ et postmodum
dimittat se voluptatibus variis3 securusque effectus quod
sacramento baptismatis munierit animam suam, non eam
custodiat contra versutias inimici. Imo et ipse quantum
potest custodiat ‚ et custodiendam petat ‚ ne tempestati-
bus hujus mundi procellisque depereat. Baptizatus est
quis ‚ navis est instaurata ‚ subuncta ‚ velificata , missa
in mare ‚ indiget gubernaculo ‚ quousque ad portum de-
sideratum perveniat. Mare, hoc saeculum scilicet , non
solum tempestatibus scopulisque periculosum est, verum-
etiam bestiis cupiditatum insidiantibus abundans. Omni
sollicitudine ‚ omni cura ‚ omni industria excitati jam vi-

