DE LusERo ARmeo, Lm. 1. 291

jici. Α. En igitur habes documentum certissimum, quo
manifestum fiat inesse mentem homini sine dominatu.
His quippe inest3 agunt enim talia ‚ quae agi sine mente
non possent : non tamen regnat3 nam stulti sunt, neque
regnum mentis nisi sapientium esse, percognitum est.
E. Mirum est hoc jam fuisse a nobis in superioribus con-
fectum ‚ et mihi quid responderem , non potuisse in men-
tem venire.

XX. Sed alia contexamus. Jam enim et regnum mentis
humanae humanam esse sapientiam ‚ et eam posse etiam
non regnare, compertum est. A. Putas-ne ista mente, cui
regnum in libidines aeterna lege concessum esse cognos-
cimus , potentiorem esse libidinem? ego enim nullo pacto
puto. Neque enim esset ordinatissimum ‚ ut impotentiora
potentioribus imperarent. Quare necesse arbitror esse , ut
plus possit mens quam cupiditas ‚ eo ipso quo cupiditati
recte justeque dominatur. E. Ego quoque ita sentio.
A. Quid virtutem omnem num dubitamus omni vitio sic
ante ponere, ut virtus quanto melior atque sublimior,
tantofirmior invictiorque sit? F.. quis dubitaverit? A. Nu]-
lus igitur vitiosus animus virtute armatum animum su-
perat. E. Verissimum est. A. Jam corpore omni qualem-
hbet animum meliorem potentioremque esse ‚ non te
arbitror negaturum. E. Nemo id negat , qui (quod facile
est) videt aut substantiam viventem non viventi, aut
eam quae vitam dat ei quae accipit, esse praeferendam.
Α. Multo minus igitur corpus, qualecumque id sit, ani-
mum virtute praeditum vincit. E. Evidentissimum est.
Α. Quid animus justus , mensque jus proprium imperium-
que custodiens , num potest aliam mentem pari aequitate
ac virtute regnantem, ex arce dejicere, atque libidini
subjugare? E. Nullo modo , non solum propter eamdem
in utraque excellentiam 2 sed etiam quod a Justitia prior

19.

