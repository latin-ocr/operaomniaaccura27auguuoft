38 s. Aucvsrrm Episcopi

addere quasi tertium Deum z 'quia Pater et Filius et Spiri-
tus sanetus unus cst Deus. Sic credite.

XIV. Sequitur post Trinitatis commendationem, sanc-
tam Ecclesiam. Demonstratus est Deus et templum ipsius.
« Templum enim Dei sanctum est, ait Apostolus, quod
» estis vos1. »Ipsa est Ecclesia sancta, Ecclesia una, Ec·-
clesia vera, Ecclesia catholica, contra omnes haereses pug-
nans : pugnare potest, expugnari tamen non potest. Haere-
ses omnes de illa exierunt, tanquam sarmenta inutilia de
vite praecisa: ipsa autem manet in radice sua, in vite sua, in
charitate. sua. Portae inferorum non vincent eam.

XV. Remissionem peccatorum. Habetis Symbolum
perfecte in vobis, quando baptizamini. Nemo dicat: Illud
feci, forte non mihi dimittitur. Quid fecisti? quantum
fecisti? Dic immane aliquid quod commisisti, grave, hor-
rendum, quod etiam cogitare horres : quidquid vis feceris,
numquid Christum occidisti? Non est isto facto aliquid
pejus, quia et Christo nihil est melius. Quantum nefas est
occidere Christum Ρ Judaei tamen eum occiderunt , et
multi in eum postea crediderunt, et biberunt ejus sangui-
nem ι dimissum est illis peccatum quod commiserunt.
Cum baptizati fueritis, tenete vitam bonam in praeceptis
Dei, ut baptismum custodiatis usque in finem. Non vobis
dico, quia sine peceato hic vivetis z sed sunt venialia, sine
quibus vita ista non est. Propter omnia peccata baptismus
inventus est ε propter levia, sine quibus esse non possumus,
Oratio inventa. Quid habet Oratio P «Dimitte nobis debita
» nostra, sicut e't nos dimittimus debitoribus nostris 2. »
Semel abluimur baptismate, quotidie abluimur Oratione.
Sed nolite illa committere, pro quibus necesse est ut a
Christi corpore separemini 2 quod absit a vobis. Illi enim
quos videtis agere poenitentiam, scelera commiserunt, aut

¹ Cor-111, 17. —- 2 Matth vr, 12.

 

