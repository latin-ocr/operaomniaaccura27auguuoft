422 s. Auons'mm ssPlscom

fabri. Quod si haec humana et quotidiana non comprehen-
dunt, timeant Deum , et simplici corde quod non intelli-
gunt quaerant ‚ ne cum volunt verbis sacrilegis concidere
veritatem quam videre non possunt ‚ redeat illis securis in
crura. Nam illa concidi non potest quae incommutabilis
manet ‚ sed quaecumque plagae in illam emissae fuerint ⁷
repercutiuntur, et majore ictu redeunt in eos qui caedere
audent, quod credere deberent, ut intelligere moere—

rentur.
IX. Deinde quaerunt, etinsultando interrogant ; Unde erat

ipsa aqua super quam ferebatur Spiritus Dei? numquid
enim superius scriptum est, quod Deus aquam fecerit? Hoc
si pie quaererent, invenirent quemadmodum intelligendum
esset. Non enirn aqua sic appellata est hoc loco ‚ ut haec
a nobis intelligatur quam videre jam possumus et tan·
gere: quomodo nec terra quae incomposita et invisibilis
dicta est , talis erat qualis ista quae jam videri et tractari
potest. Sed illud quod dictum est ; « In principio fecit
» Deus coelum et terram, » coeli et terrae nomine universa
creatura significata est ‚ quam fecit et condidit Deus. Ideo
autem nominibus visibilium rerum haec appellata sunt,
propter parvulorum infirmitatem, qui minus idonei sunt
invisibilia comprehendere. Primo ergo materia facta est
confusa et informis ‚ unde omnia fierent quae distincta at·
que formata sunt, quod credo a Graecis Chaos appellari.
Sic enim et alio loco legimus dictum in laudibus Dei:
« Qui fecisti mundum de materia informi 1. » Quod aliqui
codices habent, de materia invisa.

X. Et ideo Deus rectissime creditur omnia de nihilo
fecisse ‚ quia etiarnsi omnia formata de ista materia facta
sunt, haec ipsa materia tamen de omnino nihilo facta est.
Non enim debemus esse similes istis qui omnipotentem

¹ Sap. xi, 18.

 

