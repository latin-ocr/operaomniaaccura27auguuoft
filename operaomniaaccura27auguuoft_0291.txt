DE nanno Anm'rmo, Lm. 1. 279

E. Adulteria et homicidia et sacrilegia ‚ ut omittam cae-
tera, quibus enumerandis vel tempus vel memoria non
suppetit ‚ quis est cui non -malefaeta videantur? Α. Dic
ergo prius , cur adulterium male fieri putes3 an quia id
facere lex vetat? E. Non sane ideo malum est , quia veta-
tur lege3 sed ideo vetatur lege quia malum est. A. Quid
si quispiam nos exagitet, exaggerans delectationes adulte-
rii, et quaerens a nobis cur hoc malum et damnatione
dignum judicemus 3 num ad auctoritatem legis confugien-
dum censes hominibus , jam non tantum credere , sed in-
telligere cupientibus? Nam et ego tecum credo , et incon—
cusse credo, omnibusque populis atque gentibus creden—
dum esse clamo ‚ malum esse adulterium ε sed nunc
molimur id quod in fidem recepimus , etiam intelligendo
scire ac tenere firmissimum. Considera itaque quantum
potes ‚ et renuntia mihi , quanam ratione adulterium ma-
* lum esse cognoveris. E. Hoc scio malum esse, quod hoc
ipse in uxore mea pati nollem. Quisquis autem alteri fa-
cit quod sibi fieri non vult, male utique facit. A. Quid
si cujuspiam libido ea sit, ut uxorem suam praebeat al-
teri, libenterque ab eo corrumpi patiatur , in cujus uxo-
rem vicissim parem cupit habere licentiam , nihil-ne mali
facere tibi videtur? E. Imo plurimum. A. At iste non
illa regula peccat ε non enim id facit quod pati nolit. Qua-
mobrem aliud tibi quaerendum est, unde malum esse
adulterium convincas.

VII. E. Eo mihi videtur malum, quod hujus criminis
homines vidi saepe damnari. A. Quid propter recte facta
nonne homines plerumque damnati sunt? Recense histo—
riam , ne te ad alios libros mittam, eam ipsam quae divina
auctoritate praecellit 3 jam invenies quam male de Apos-
tolis et de omnibus Martyribus sentiamus, si placet nobis
damnationem certum indicium esse malefacti, cum illi

