596 s. Auous'rim EPISCOPI

solutione , quibus adjuvantibus implere debebat. Interea
vester episcopus quidam, homo plane, ut ipse expertus
sum, rusticanus atque impolitus ‚ sed nescio quomodo ea
ipsa duritia severior in custodiendis bonis moribus vide-
batur. Hunc diutissime desideratum et aliquando prae-
sentem arripit iste, exponit homini voluntatem suam:
laudat ille atque consentit, placet ut in domo ejus prior
ipse incipiat habitare. Quod ubi factum est , eo congregati
sunt electi omnes, qui Romae esse potuerunt. Proposita
est vivendi regula de Manichaei epistola z multis intolera-
bile visum est3 abscesserunt : remanserunt tamen pudore
non pauci. Coepit ita vivi ut placuerat, et ut tanta prae-
scribebat auctoritas : cum interim auditor ille vehementer
omnes ad omnia cogeret, neminem tamen ad id quod non
prior ipse susciperet. Interea rixae inter electos oriebantur
creberrimae, objiciebantur ab invicem crimina, quae ille
omnia gemens audiebat, dabatque operam, ut se ipsos
in jurgando incautissime proderent ι prodebant nefanda
etimmania. Ibi cognitum est quales essent ‚ qui tamen in-
ter caeteros vim praeceptorum illorum subeundam sibi esse
putaverunt. J am de caeteris quid suspicandum erat , aut
quid potius judicandum? Quid plura P Coacti aliquando
murmuraverunt sustineri illa mandata non posse : inde in
seditionem. Agebat auditor causam suam complexione
brevissima, aut illa omnia esse servanda , aut illum, qui
talia sub tali conditione praecepisset, quae nullus posset
implere, stultissimum existimandum. Vicit tamen, non
enim aliter poterat5 unius sententiam effrenatissimus plu-
rium strepitus. Postea etiam ipse cessit episcopus, et cum
magno dedecore aufugit ε cujus sane cibi praeter regulam
clanculo accepti, et saepe inventi ferebantur, cum ei de
proprio sacculo diligenter occultato pecunia copiosa sup-
peteret.

 

