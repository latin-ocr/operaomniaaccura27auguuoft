226· s. Auous‘rim znscom

XXXII. Elcesaeos et Sampsaeos hic tanquam ordine suo
commemorat Epiphanius ‚ quos dicit a quodam pseudo-
propheta esse deceptos ‚ qui vocabatur Elei, ex cujus ge-
nere duas mulieres tanquam deas ab eis perhibet adoratas:
caetera Ebionaeis tenere similia.

XXXIII. Theodotiani a Theodoto quodam instituti, ho·
minem tantummodo Christum asseverant. Quod dicitur
idem Theodotus propterea docuisse ‚ quia in persecutione
lapsus isto modo se casus sui devitare putabat opprobrium,
si non Deum negasse ‚ sed hominem videretur.

XXXIV. Melchisedeciani , Melchisedech sacerdotem
Dei excelsi, non hominem fuisse ‚ sed virtutem Dei esse

arbitrantur. .
XXXV. Bardesanistae a quodam Bardesane ‚ qui in

doctrina Christi prius extitisse perhibetur insignis : sed
postea, quamvis non per omnia, in Valentini haeresim
lapsus est.
XXXVI. Noetiani a quodam Noeto , qui dicebat Chris-
tum eumdem ipsum esse Patrem et Spiritum sanctum.
XXXVII. Valesii et se ipsos castrant ‚ et hospites suos,
hoc modo existimantes Deo se debere servire. Alia quoque
haeretica docere dicuntur et turpia ε sed quae illa sint ‚ nec
ipse commoravit Epiphanius, nec uspiam potui reperire.
XXXVIII. Cathari, qui se ipsos isto nomine, quasi prop-
ter munditiam, superbissime atque odiosissime nominant,
secundas nuptias non admittunt, poenitentiam denegant,
Novatum sectantes haereticum : unde etiam Novatiani ap-
pellantur.
XXXIX. Angelici ‚ in Angelorum cultum inclinati,
quos Epiphanius jam omnino defecisse testatur.
XL. Apostolici , qui se isto nomine arrogantissime vo-
caverunt, eo quod in suam communionem non reciperent
utentes conjugibus et res proprias possidentes: quales ha-

 

55⁶-—

