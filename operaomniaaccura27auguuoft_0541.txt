 

me. 1. DE moninus EchEsmz CATHOLICAE. 529

Quae si dicunt ‚ non solum illis cum Christianis ‚ sed nec
cum hominibus quidem ratio est. Sin haec dicere non an-
dent ‚ cogunturque confiteri esse‘divina , quid eos libros
unde ista prolata sunt impietate nefaria lacessere atque
improbare non desinunt?

LVIII. An illud dicturi sunt , non esse consequens ‚ ut
omnia ibi bona sint, ubi haec invenire potuimus? nam
hoc solent dicere. Cui ego tergiversationi quid respon-
deam ‚ et quemadmodum occurram ‚ non facile video.
Discutiam-ne verba singula Veteris Testamenti, ut in his
summam cum Evangelio esse concordiam pervicacibus
indoctisque demonstrem? Sed quando istud erit? quando
aut ego sufficiam , aut ipsi patientur? Quid ergo faciam?
Deseram·ne causam ‚ et eos in sententia quamvis improba
et falsa, tamen difficili ad dissolvendum delitescere si-
nam? Non faciam : aderit de proximo Deus ipse, cujus
illa praecepta sunt 3 nec me in tantis angustiis inopem ac
desertum esse patietur.

LIX. Quamobrem adestote animis ‚ Manichaei, si qui
sorte illa superstitione ita tenemini, ut evadere aliquando
possitis. Adestote ‚ inquam ‚ sine pertinacia , sine studio
resistendi ι nam aliter vobis perniciosissimum est judi-
care. Certe enim nemini dubium est, nec aversi vos ita
estis a vero, ut non intelligatis, si diligere Deum et proxi-
mum , bonum est, quod negare nemo potest, quidquid
in his duobus praeceptis pendet, vituperari jure non
posse. Quid ergo in iis pendeat, ridiculum est si a me
quaerendum esse putas 2 ipsum Christum audi, audi, in-
quam , Christum , audi Dei Sapientiam. « In his , inquit,
» duobus praeceptis tota Lex pendet, et omnes Pro-
» phetae1. ))

LX. Quid hoc loco potest dicere impudentissima perti=

¹ Matth. xxix, 4ο.

’ cxxxiv. a 34

