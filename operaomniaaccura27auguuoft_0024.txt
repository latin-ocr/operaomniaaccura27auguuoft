14 s. AUGUSTIM nrlscom

expectans se divinitus adjuvari, sed sibi naturali possibi-
litate sufficiens , quidquid laboris vel doloris ingeritur,
pro justitia et vita aeterna patientissime sustinet? An
vero, inquiunt, idonea est iniquorum voluntaS‚ Deo non
adjuvante, ut seipsi in cruciatibus pro iniquitate, et ante-
quam ab aliis crucientur exerceant3 idonea est voluntas
moras vitae hujus amantium, ut Deo non adjuvante, inter
atrocissima et longa tormenta in mendacio perseverent, ne
sua facinora confitentes,jubeantur occidj3 et non est idonea
justorum voluntas ‚ nisi eis vires desuper suggerantur ‚
quaslibet poenas , vel ipsius decore justitiae, vel aeternae
vitae amore perferre Ρ

XIV. Qui haec dicunt, non intelligunt et quemque ini-
quorum tanto esse ad quaecumque mala perferenda du-
riorem , quanto in eo major est cupiditas mundi 3 et
quemque justorum tanto esse ad quaecumque mala per-
ferenda fortiorem ‚ quanto in eo est major charitas Dei.
Sed cupiditas mundi initium habet ex arbitrio voluntatis,
progressum ex jucundidate voluptatis, firmamentum ex
vinculo consuetudinis ε «Charitas autem Dei diffusa est in
» cordibus nostris, non utique ex nobis, sed per Spiritum
» sanctuni, qui datus estnobis1. » Proinde ab illo est pa-
tientia justorum ‚ per quem diffunditur charitas eorum.
Quam charitatem laudans atque commendans Apostolus ‚
inter caetera ejus bona dixit eam et cuncta sufferre.
« Charitas, inquit, magnanima est. » Et paulo post ait ε
ι( Omnia tolerat ². » Quanto ergo major estin sanctis cha-
ritas Dei , tanto magis pro eo quod diligitur ‚ et quanto
major est in peccatoribus cupiditas mundi, tanto magis
pro eo quod concupiscitur, omnia tolerantur. Ac per hoc
inde est patientia vera justorum, unde est in eis charitas
Dei3 et inde est patientia falsa iniquorum, unde est ineis

² Rom. v, 5- - ² 1 Cor. ¹111, 4 et 7.

