56 s. AUGUSTINI Emscom

Deum et hominem ‚ quia secundum hominem minor erat,
secundum hominem subditus erat, secundum Deum au-
tem supra omnes erat ε « Quid mihi et tibi ‚ inquit , mu-
» lier‘? nondum venit hora mea ¹. » Tanquam ei diceret :
Veniet hora ‚ quando id quod natum est de te in cruce
*pendens agnoscat te, et Discipulo dilecto commendet te:
in hoc autem miraculo quid mihi et tibi? Non euim hoc
processit ex te , sed. ex eo qui iecit te : non competit tibi
ut jubeas Deo , competit autem ut subdita sis Deo. Sed
pia mater quae non aspere tulit admonitionem filii di-
centis z « Quid mihi et tibi? » videat in caeteris miraculis
Deum operantem , quem intuebatur filium adolescentem ,
videat caecorum illuminationem ‚ leprosorum mundatio-
nem , claudorum cursus ‚ surdorum auditus ‚ daemonum
fugationes ‚ et quod majus his omnibus , mortuorum re-
surrectionem. Sed adhuc agnoscat haec mater ‚ et expa-
vescat filii sui etiam juventutem.

XV. Quid restat juveni, nisi ut procedat velut sponsus de
thalamo suo? Accipiat sponsus sponsam ‚ quaeratur , inve-
niatur quae ei conjungatur. Non est solus homo, sed Deus
est et homo 3 quaeratur quae ei conjungatur. Qualis est de
qua natus est ‚ talis ei inveniatur , quae et matrem reddat
foecundam ‚ et virginem servet intactam. Filius perma-
nentis virginis, virginem permansuram accipiat. Ecce tem-
pus est 2 modo Judaei suam impleant voluntatem, quando
dignatur ipse dare potestatem. Agite ‚ Judaei ‚ nescientes
nuptias Agin, date praemium pecuniae malo nebuloni J udae ς
agite ut ille qui natus est de virgine ‚ a Pontio Pilato sus-
pendatur in cruce. Ascendat sponsus noster thalami sui
lignum , ascendat sponsus noster thalami sui lectum.
Dormiat moriendo, aperiatur ejus latus , et Ecclesia pro-
deat virgo ε ut quomodo Eva facta est ex latere Adae dor-

1 Jonn. ιι, 4.

 

