542 s. AUGUSTINI Enseom

a frumentis paleam separet, et singulis partibus pro suo
cujusque merito, quod oportet, summa aequitate dis-
tribuat,

LXXVII. Vos interea quid saevitis , quid excaecamini
studio partium? Quid tanti erroris longa defensione impli-
camini? Fruges in agro, frumenta in area quaerite : appare-
bunt facile, seseque offerent ipsa quaerentibus. Quid nimis
in purgamenta oculos intenditis? quid ab opimi horti
ubertate imperitos homines sepium asperitate terretis? Est
certus aditus quamvis paucioribus notus, qua possit intrari,
quem vos aut esse non creditis , aut invenire non vultis.
Sunt in Ecclesia catholica innumerabiles fideles, ‹< Qui
» hoc mundo non utantur, sunt qui utantur tanquam non
» utentes 1, » ut ab Apostolo dicitur , quod illis tempori-
bus jam probatum est, quibus ad idolorum cultum Chris-
tiani cogebantur. Quot enim tunc pecuniosi homines, quot
patresfamilias rusticani, quot negotiatores , quot milita-
res, quot primates urbium suarum , quot denique sena-
tores , utriusque sexus, haec omnia vana et temporalia
relinquentes, quibus utique quamvis uterentur , non·
detinebantur, mortem pro salubri fide ac religione subie-
runt , demonstraveruntque infidelibus a se potius illa om -
nia , quam se ab eis esse possessos,

LXXVIII. Quid calumniamini, quod fideles jam bap-
tismate renovati, procreare filios , et agros ac domos pe-
cuniamque ullam possidere non debeant? Permittit hoc
Paulus. Nam quod negari non potest , fidelibus scripsit 3
post multorum quippe vitiosorum enumerationem, qui
regnum Dei non possidebunt: «Et haec quidem fuistis,
» inquit, sed abluti estis , sed sanctificati estis , sed justi·
» ficati estis in nomine Domini Jesu Christi, et in Spiritu
η Dei nostri2. » Ablutos procul dubio , et sanctificatos

¹ 1 Cor. vu, 31. -21d. vl, n.

 

