572 s. Auensnm 131³1sc0P1

mias sordes reliquas fieri, et ideo eorum qui vescuntur
carnibus , animam coinquinari.

XXXVIII. Ο rerum naturae obscuritas, quantum teg-
men est falsitatis? Quis non , haec audiens, qui rerum
causas non didicit, qui nondum veritatis quantulocum-
que lumine aspersus corporeis imaginibus fallitur , eo ipso
quo haec minime apparent , et per quaedam simulacra re-
rum visibilium cogitantur , et diserte dici possunt , vera
esse arbitretur? Talium autem hominum magnae turbae
atque greges vocantur , quos religiosus timor ab his falla-
ciis potius quam⁸ ratio tutos facit. Quamobrem ita ego ista
conabor refellere , quantum me Deus adjuvare dignabi-
tur, utnon solum prudentium judicio , quo simul ac dicta
fuerint improbentur , sed ipsi etiam vulgari intelligentiae,
quam sint falsa et absurda satis eluceat.

XXXIX. Primo enim quaero , unde doceatis in frumen-
tis , ac legumine , et oleribus, et floribus , et pomis inesse
istam nescio quam partem Dei. Ex ipso coloris nitore ,
inquiunt, et odoris jucunditate, et saporis suavitate ma-
nifestum est : quae dum non habent putria , eodem bono
sese deserta esse significant. Non pudet Deum naso et pa-
lato inventum putare? sed haec omitto. Latine enim vobis
dicam , et ut dicit assolet , multum est ad vos. Illud po-
tius qualicumque mente intelligendum fuit , si colore ap-
paret in corporibus boni praesentia, fimum animalium ,
quod ipsarum etiam carnium purgamentum est, diversis
nitere coloribus , alias candido , plerumque aureolo , et
aliis hujusmodi, quos in pomis et floribus velut testes Dei
praesentis atque inhaerentis accipitis. Quid tandem causae
est, quod ruborem in rosa indicem abundantis boni esse
perhibetis , et eumdem damnatis in sanguine? Cur in viola
eumdem colorem amplectimini, quem in choleribus, in
morbo icteriorum , in infantis denique fimo aspernamini?

Ι
l
ι
l

