4 s. aueusrmi Emscol’i

est. Nam si tanquam nostra ista cogitemuS, in illo nulla
sunt. Nihil enim horum nos sine molestia sentimus z absit
autem ut impassibilem Dei naturam perpeti ullam moles-
tiam suspicemur. Sicut autem zelat sine aliquo livore, iras-
citur sine aliqua perturbatione, miseretur sine aliquo do-
lore, poenitet eum sine alicujus suae pravitatis correctione 2
ita est patiens sine ulla passione. Nunc itaque humana patien-
tia, quam capere possumus, et habere debemus, cujusmodi
sit, quantum Dominus tribuit, et quantum patitur brevitas
praesentis sermonis , expediam.

ΙΙ. Patientia hominis, quae recta est atque laudabilis et
vocabulo digna virtutis, ea perhibetur qua aequo animo
mala toleramus, ne animo iniquo bona deseramus, per
qua: ad uxellora perveniamus. Quapropter impatientes dum
mala pati nolunt, non efficiunt ut a malis eruantur, sed
ut mala graviora patiantur. Patientes autem qui mala ma-
lunt non committendo ferre, quam non ferendo commit-
tere, et leviora faciunt quae per patientiam patiuntur, et.
pejora evadunt quibus per impatientiam mergerentur.
Bona vero aeterna et magna non perdunt, dum malis tem-
poralibus brevibusque non cedunt: « Quoniam non sunt
» condignae passiones hujus temporis ‚ sicut Apostolus
» dicit , ad futuram gloriam quae revelabitur in nobis ¹. »
Et iterum ait: « Quod est temporale et leve tribulationis
» nostrae, inincredibilem modum aeternum gloriae¹ pondus
» operatur nobis2. »

ΙΙΙ. Intueamur ergo, charissimi, quanta in laboribus et
doloribus homines dura sustineant, pro rebus quas vitiose
diligunt, et quanto se his feliciores fieri putant, tanto in-
felicius concupiscunt. Quanta pro falsis divitiis, quanta
pro vanis honoribus, quanta pro ludicris affectionibus
periculosissima et molestissima patientissime tolerantur.

¹ Rom. vm, 28. m ² 2 Cor. ιν, 17·

