 

DE HAEREsnms. 249

sentiat : sed potuit, ut dixi, propterea putari corpus Deum
dicere, quia non est nihil, non est inanitas, non est corpo-
ris vel animae qualitas, sed ubique totus, et per locorum
spatia nulla partituS, in sua tamen natura atque substan—
tia immutabiliter permanet. Non ergo ideo est Tertullianus
factus haereticus3 sed quia transiens ad Cataphrygas, quos
ante destruxerat, coepit etiam secundas nuptias contra
apostolicam doctrinam tanquam stupra damnare ¹, et post-
modum etiam ab ipsis divisus, sua conventicula propaga-
vit. Dicit sane etiam ipse animas hominum pessimas post
mortem in daemones verti.

LXXXVII. Est quaedam haeresis rusticana in campo
nostro, id est, Hipponensi, vel potius fuit: paulatim enim
diminuta, in una exigua villa remanserat, in qua quidem
paucissimi, sed omnes hoc fuerunt, qui omnes modo cor-
recti et Catholici faeti sunt, nec aliquis illius supersedit
erroris. Abelonii vocabantur, punica declinatione nominis.
Hos nonnulli dicunt ex filio Adae fuisse nominatos, qui est
vocatus Abel z unde Abellanos vel Abelo‘i'tas eos nos pos-
sumus dicere. Non miscebantur uxoribus, et eis tamen sine
uxoribus vivere sectae ipsius dogmate non licebat. Mas
ergo et foemina sub continentiae professione simul habi-
tantes puerum et puellam sibi adoptabant in ejusdem
conjunctionis pacto successores suos futuros. Morte prae-
ventis quibusque singulis alii subrogantur: dum tamen
duo duobus disparis sexus in illius domus societate succe-
derent. Utrolibet quippe parente defuncto, uno rema-
nenti, usque ad ejus quoque obitum filii serviebant. Post
cujus mortem etiam ipsi puerum et puellam similiter
adoptabant. Nec unquam eis defuit unde adoptarent, ge·
nerantibus circumquaque vicinis, et filios suos inopes ad
spem haereditatis alienae libenter dantibus.

¹ Tim. iv, 3.

