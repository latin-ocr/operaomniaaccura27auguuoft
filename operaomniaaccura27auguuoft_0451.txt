 

m: onnam, mn. 1. 439

animalibus similes, subditos haberemus ‚ et eorum domi-
naremur per temperantiam et modestiam. Cum enim non
reguntur isti motus , erumpunt et pergunt in foedissimas
consuetudines, et per diversas perniciosasque delectationes
nos rapiunt, et faciunt similes omni generi bestiarum.
Cum autem reguntur et subjiciuntur, omnino mansuesq
cunt et nobiscum concorditer vivunt. Non enim a nobis
alieni sunt motus animi nostri. Pascuntur etiam nobiscum
cognitione rationum et morum optimorum, et vitae aeter-

nae, tanquam herbis seminalibus et lignis fructiferis et
herbis viridibus. Et haec est hominis vita beata atque tran-

quilla, cum omnes motus ejus rationi veritatique con·
sentiunt ‚ et vocantur gaudia, et amores sancti , et casti,
et boni. Si autem non consentiunt, nihilominus dum ne-
gligenter geruntur , conscindunt et dissipant animum ‚ et
faciunt vitam miserrimam3 et vocantur perturbationes,
et libidines, et concupiscentiae malae. De quibus jam nohis
praecipitur , ut eas cum quanto possumus labore crucifi-
gamus in nobis, donec absorbeatur mors in victoriam.
Dicit enim Apostolus. «Qui autem Jesu Christi sunt, car·
» nem suam crucifixerunt cum perturbationibus et con-
» cupiscentiis1. » Vel hinc enim quivis admoneri debet ²,
non carnaliter haec esse intelligenda , quia herbae virides
et ligna fructifera omni generi bestiarum, et omnibus vo-
latilibus et omnibus serpentibus in Genesi dantur ad ci-
bumss, cum videamus leones et accipitres et milvos et
aquilas non pasci nisi carnibus, et interfectione aliorum
animalium. Quod etiam de nonnullis serpentibus credo ,
qui sunt in arenosis et desertis locis , ubi nec lignum nec
herba nascitur.

XXXII. Sane non est negligenter praetereundum quod
dictum est 2 «Et vidit Deus omnia quaecumque fecit, esse

¹ Gal. v, 24. - ² Vide 1 Retract. cap. x, n. 2. —- 3 Gen. 1, 30.

