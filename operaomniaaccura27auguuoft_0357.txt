DE namo Amnum, Lm. 11. 345

L nobis eam, darique oportuisse. Α. Bene meministi propo-

sita: et secundam quaestionem jam explicatam vigilanter
animadvertisti : sed videre debuisti etiam istam tertiam

ἶ jam solutam. Propterea quippe tibi videri dixeraS, dari

non debuisse liberum voluntatis arbitrium , quod eo quis-
que peccat. Cui sententiae tuae cum ego intulissem ¹, recte
fieri non posse ‚ nisi eodem libero voluntatis arbitrio ‚ at-
que ad id potius hoc Deum dedisse asseverarem : respon-
disti liberam voluntatem ita nobis dari debuisse ‚ ut jus-
titia data est, qua nemo nisi recte potest uti. Quae responsio
tua in tantos circuitus disputationis nos ire compulit, qui-
bus tibi probaremus, et majora et minora bona non esse
nisi ex Deo. Quod non tam dilucide ostendi posset , nisi
prius adversus opiniones impiae stultitiae , qua « Dicit in-
» sipiens in corde suo : Non est Deus2‚ » qualiscumque de
re tanta pro modulo nostro inita ratio , eodem ipso Deo
in tam periculoso itinere nobis opitulante, in aliquid ma-
nifestum intenderetur. Quae duo tamen, id est, Deum.
esse et omnia bona ex ipso esse, quanquam inconcussa
fide etiam antea tenerentur ‚ sic tamen tractata sunt , ut
hoc quoque tertium ⁷ inter hona esse numerandam libe-
ram voluntatem‚ manifestissime appareat.

XLVIII. Jam enim superiore disputatione patefactum
est, constititque inter nos, naturam corporis inferiore
gradu esse quam animi naturam, ac per hoc animum majus
bonum esse quam corpus. Si ergo in corporis bonis inveni-
mus aliqua quibus non recte uti homo possit, nec tamen

⁴ propterea dicimus ‚ non ea dari debuisse , quoniam esse

confitemur bona 3 quid mirum si et in animo sunt quaedam
bona ‚ quibus etiam non recte uti possimus, sed quia
bona sunt, non potuerunt dari nisi ab illo, a quo sunt
omnia bona? Vides enim quantum boni desit corpori cui

¹ 1 Retract. cap. lx, n. 3. - 2 Psal. ιιι.

