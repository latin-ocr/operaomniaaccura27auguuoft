DE mscmLmA cums‘riANA. '121

laniari , mors mala tibi videtur? Nonne istas mortes Mar-
tyres subierunt , quorum Natalitia celebramus? Quod ge-
nus mortis non subierunt P Et tamen si Christiani sumus,
si in domo disciplinae nos esse meminimus, vel cum hic
sumus , vel cum hic audimus , si exeuntes hinc non obli-
viscimur , si meminimus quod hic audimus, nonne Mar-
tyres beatificamus Ρ Quaere mortes Martyrum ε oculos
carnis interroga ε 111316 mortui sunt? Oculus fidei inter-
roga : « Pretiosa in conspectu Domini mors sanctorum
1) ejus¹. » Quidquid ergo est quod exhorres in morte,
omnino non exhorreas , si eos imitaris. Id age , ut bonam
Vitam habeas ε et quaecumque occasio fuerit ut exeas de
hoc corpore, exis ad requiem, exis ad beatitudinem,
quae non habet timorem nec finem. Nam quasi bona
mors divitis in purpura et bysso 2 : sed mala mors sitientis
et inter tormenta guttam aquae desiderantis. Quasi mala
mors jacentis pauperis ante januam divitis , inter linguas
canum , in fame et siti micas de mensa desiderantis : mala
mors , aversanda mors. Finem respice ε Christianus es ‚
fidei oculum intende. « Contigit mori inopem illum ‚ et
» efferri ab Angelis in sinum Abrahae. » Quid proderat
diviti sepulerum marmoreum , sitienti apud inferos? Quid
oberant pauperi panni cum sanie ulcerum ejus , requies-
centi in sinu Abrahae‘? Longe vidit eum requiescentem ,
quem contempserat jacentem. Modo elige mortem 2 dic
mihi, quis bene mortuus est, quis male? Puto quia
melius ille pauper , quam ille dives. An vis aromatibus
sepeliri, et apud inferos sitire? Respondes : Absit a me.
Puto quod hoc dices. Disces ergo bene mori, si didiceris
bene vivere. Merces enim bonae vitae , aeterna est.

XIV. Qui discunt , Christiani sunt : qui audiunt et non
discunt, quid ad seminantem? Seminantis manum non

¹ Psal. cxv, 15. — ² Luc. xvi, ¹9·

