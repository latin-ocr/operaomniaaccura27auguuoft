DE nmmo Anm'rmo, Lis. 11. 317

convincitur. Quae si nullo adhibito corporis instrumento,
neque per tactum ‚ neque per gustatum ‚ neque olfactum,
neque per aures , neque per oculos ‚ neque per ullum sen-
sum se inferiorem ‚ sed per se ipsam cernit aeternum ali-
quid et incommutabile ‚ simul et se ipsam inferiorem ‚ et
illum oportet Deum suum esse fateatur. E. Hunc plane
fateborsDeum , quo nihil superius esse constiterit. A. Bene
habet ; nam mihi satis erit ostendere esse aliquid hujus-

modi, quod aut fateberis Deum esse, aut si aliquid supra
est, eum ipsum Deum esst: concedes. Quam sive supra

sit aliquid, sive non sit, manifestum erit Deum esse,
cum ego quod promisi esse supra rationem , eodem
ipso adjuvante monstravero. E. Demonstra ergo quod pol—
liceris.

XV. A. Faciam : sed prius quaero, utrum sensus cor-
poris meus idem sit qui tuus , an vero meus non sit nisi
meus ‚ et tuus non sit nisi tuus ε quod si non ita esset,
non possem per oeulos meos videre aliquid, quod tu non
videres. E. Concedo prorsus, quamvis ejusdem generis ‚ ,
tamen singulos nos habere sensus , videndi, vel audiendi,
vel quoslibet alios caeterorum. Non enim solum videre ‚
sed etiam audire potest aliquis hominum quod alius non
audiat, et aliud aliquid quolibet alio sensu quisquam
sentire quod alius non sentiat. Unde manifestum est et
tuum nonnisi tuum, et meum sensum non esse nisi meum.
A. Hoc idem respondebis de illo etiam sensu interiore, an
aliquid aliud Ρ Ε. Nihil sane aliud. Nam et ille utique sen-
sum meum sentit meus , et tuum sentit tuus : nam ideo
plerumque interrogor ab eo ‚ qui aliquid videt utrum hoc
etiam ego videam , quia ego me videre aut non videre
sentio , non ille qui interrogat. A. Quid ipsam rationem,

³ nonne unusquisque nostrum habet suam? quandoquidem

{qfieri potest ut ego aliquid intelligam , cum tu id non in-

