273 s. Aucusnm Emscom

evasi. Aderit enim Deus ‚ et nos intelligere quod credidi-
mus , faciet. Praescriptum enim per Prophetam gradum,
qui ait ε « Nisi credideritis, non intelligetis 1, » tenere nos,
bene nobis conscii sumus. Credimus autem ex uno Deo
omnia esse quae sunt, et tamen non esse peccatorum aue-
torem Deum. Movet autem animum, si peccata ex iis ani-
mabus sunt quas Deus creavit , illae autem animae ex

Deo, quomodo non parvo intervallo peccata referantur in
Deum.

V. E. Id nunc plane abs te dictum est , quod me cogi-
tantem satis excruciat ‚ et quod ad istam inquisitionem
coegit et traxit. Α. Virili animo esto , et crede quod cre-
dis z nihil enim creditur melius , etiam si causa lateat
cur ita sit. Optime namque de Deo existimare verissimum
est pietatis exordium 3 nec quisquam de illo optime exis-
timat ‚ qui non eum omnipotentem , atque ex nulla par—
ticula commutabilem credit, bonorum etiam omnium
creatorem, quibus est ipse praestantior 3 rectorem quoque

justissimum eorum omnium quae creavit, nec ulla adju· “

tum esse natura in creando , quasi qui non sibi sufficeret.
Ex quo fit ut de nihilo creaverit omnia 3 de se autem non
creaverit , sed genuerit quod sibi par esset, quem Filium
Dei unicum dicimus, quem cum planius enuntiare cona-

mur, Dei Virtutem et Dei Sapientiam nominamus, per Α,

quam fecit omnia, quae de nihilo facta sunt. Quibus
constitutis , ad intelligentiam ejus rei quam requiris, opi-
tulante Deo , nitamur hoc modo. .

VI. Quaeris certe unde male faciamus z prius ergo

discutiendum , quid sit male faeere z qua de re tibi quid ,

videatur exprome. Quod si non potes totum simul brevi-

ter verbis comprehendere, saltem particulatim malefacta

ipsa commemorando, sententiam tuam notam fac mihi.
1 lsai. vn, 9‚juxta Lxx.

 

‘’t-2 „ .

352-

