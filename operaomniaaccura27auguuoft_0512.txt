500 s. Aucus-nm muscum

» Dominum Deum tuum ¹. » Dic mihi etiam ‚ quaeso te ,
qui sit diligendi modus: vereor enim ne plus minusve
quam oportet, inflammet desiderio et amore Domini mei.
« Ex toto ‚ inquit ‚ corde tuo. » Non est satis. « Ex tota
» anima tua. » Ne id quidem satis est. « Ex tota mente
» tua. » Quid vis amplius? Vellem fortasse, si viderem
quid posset esse amplius. Quid ad haec Paulus? « Sci-
» mus ‚ inquit, quoniam diligentibus Deum omnia pro-
» cedunt in bonum. » Dicat etiam ipse dilectionis mo-

dum. « Quis ergo ‚ inquit ‚ nos separabit a charitate
>› Christi? Tribulatio? an angustia? an persecutio? an
» fames? an nuditas? an periculum? an gladius ²? » Au-
divimus quid diligere, et quantum diligere debeamus ε
eo est omnino tendendum : ad id omnia consilia nostra
referenda. Bonorum summa , Deus nobis est. Deus est no-
bis summum bonum. Neque infra remanendum nobis est,
neque ultra quaerendum ι alterum enim periculosum ‚
alterum nullum est.

XIV. Age nunc investigemus ‚ vel potius attendamus ,
praesto enim est et facillime videtur , utrum his sententiis
ex Evangelio atque Apostolo prolatis, etiam Testamenti
Veteris auctoritas congruat. Quid dicam de superiore sen-
tentia ‚ cum manifestum sit omnibus ‚ eam de lege , quae
per Moysen data est , esse depromptam 3 ibi enirn scrip-
tum est ι « Diliges Dominum Deum tuum, ex toto corde
» tuo , et ex tota anima tua , et ex tota mente tuass. »
Quid autem illi quod ab Apostolo dictum est ‚ comparare
de Veteri Testamento possim , ne diutius quaererem ipse
subjecit. Cum enim dixisset nulla tribulatione ‚ nulla an-
gustia , nulla persecutione ‚ nulla necessitate inopiae cor-
poralis , nullo periculo , nullo gladio nos a charitate
Christi separari4, statim subjunxit: « Sicut scriptum est :

¹ Matth. xm, 37.-² Rom. vui, 28-35.-³ Deut. vi, 5.-4 Rom. vui, 38.

 

