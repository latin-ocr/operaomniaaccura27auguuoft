 

m: manao Arm-rme, mn. 111. 379

rum atque connexio turbaretur. Tales sunt optimae, et
sancta», et sublimes creaturae coelestium vel supercoeles-
tium Potestatum, quibus solus Deus imperat· universus
autem mundus subjectus est. Sine istarum officiis justis
atque perfectis esse universitas non potest. Item si dees-
sent, quae sive peccarent, sive non peccarent, nihil uni-
· versitatis ordini minueretur, etiam sic plurimum deesset.
. Animae sunt enim rationales, et illis superioribus officio
quidem impares ‚ sed natura pares ε quibus adhuc inferio-
res sunt multi, et tamen laudabiles a summo Deo consti-
tutarum rerum gradUS.

, XXXIII. Illa ergo natura sublimioris officii est, quae
J* non solum si non esset ‚ sed etiam si peccaret ‚ minueret
i ordinem universitatis. Inferioris officii est ista ‚ quae tan-
tummodo si non esset, non autem si peccaret, aliquid
minus haberet universitas. Illi data est potentia omnia con—
tinendi officio proprio, quod rerum ordini deesse non pos-
sit : nec ideo in bona voluntate permanet, quia hoc acce-
pit officium 3 sed ideo accepit , quoniam ab illo qui dedit
permansura praevisa est. Nectamen sua majestate continet
omnia, sed inhaerendo illius majestati, et ejus imperiis
devotissime obtemperando, a quo et per quem et in quo
facta sunt omnia. Huic autem datum est quidem non pec-
canti potentissimum officium continendi omnia, non ta-
men proprium , sed cum illa, tanquam ei quae peccatura
praecognita est. Habent sane spiritalia quaeque inter se et
conjunctionem sine cumulo , et sejunctionem sine dimi-
nutione ε ut neque adjuvaretur illa in actionis suae facili-
tate, cum haec sibi conjungeretur , neque difficilior illi
actio fieret, si haee officium suum peccando desereret.
Non enim locis et mole corporum, sed parilitate affectuum
jungi, et disparitate sejungi possunt spiritales creaturae ,
quamvis corpora sua quaeque possideant.

