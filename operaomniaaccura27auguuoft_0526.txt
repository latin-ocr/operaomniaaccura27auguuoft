514 s. Aucus‘nm muscom

» est. Custoditio autern legum, confirmatio incorruptionis
» est ι incorruptio autem facit proximum Deo. Concupis-
» centia itaque sapientiae deducit ad regnum1. » Ita-ne tan-
dem adhuc adversum ista latrabitis Ρ Nonne ita posita et
nondum intellecta, cuivis significant altum se quiddam
et ineffabile continere? Ο utinam possetis intelligere quae
dicta sunt? Confestim abjiceretis omnes ineptias fabella-

rum , et vanissimas imaginationes corporum, totosque vos
magna alacritate , sincero amore, firmissima fide , sanc-

tissimo Ecclesiae catholicae gremio conderetis.
XXXIII. Poteram pro mea mediocritate discutere sin-
gula, et eruere ac demonstrare quae accepi, in quorum
excellentia et altitudine plerumque verba deficiunt : sed
¹quandiu latratis, non est faciendum. Non enim frustra
dictum est ε «Nolite sanctum dare canibus ². » Ne suc·-
censeatis. Et'ego latravi et canis fui, quando mecum jure
non docendi cibo, sed refellendi fustibus agebatur. Si
autem in vobis esset charitas , de qua nunc agitur, vel
etiarn si fuerit aliquando, quantam cognoscendae veritatis
magnitudo desiderat, aderit Deus qui ostendat vobis neque
apud Manichaeos esse christianam fidem , quae ad sum-
mum apicem sapientiae veritatisque perducit, qua perfrui,
nihil est aliud nisi beate vivere , neque esse uspiam, nisi
in catholica disciplina. Quid enim aliud videtur apostolus
Paulus optare, cum dicit z «Hujus rei gratia flecto genua
» mea ad Patrem Domini nostri Jesu Christi, a quo omnis
» paternitas in coelis et in terra nominatur, ut det vobis
» secundum divitias gloriae suae fortitudinem, corroborari
>› per Spiritum in interiori homine, habitare Christum
» per fidem in cordibus vestris : ut in charitate radicati et
» fundati, possitis comprehendere cum omnibus sanctis,
» quae sit altitudo, et longitudo, et latitudo, et profundum:

¹ Sap. vi,13·21. -- ² matth. vu, 6.

 

