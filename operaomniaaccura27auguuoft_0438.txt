426 s. Avensa-rm Bmseom ,

vunt ‚ quid ista reprehendunt quae ad se nolunt pertinere,
cum illa quae ad se pertinere dicunt, non noverint? Quod
enim miratur Dominus noster , nobis mirandum esse sig-
nificat, quibus adhuc est opus sic moveri. Omnes ergo
tales motus ejus nou perturbati animi sunt signa , sed do-
centis magistri. Sic sunt et verba Veteris Testamenti, quae
non Deum infirmum docent ‚ sed nostrae infirmitati blan-
diuntur. Nihil enim de Deo digne dici potest. Nobis ta-

men ut nutriamur ‚ ct ad ea perveniamus quae nullo hu· z

mano sermone dici possunt ‚ ea dicuntur quae capere
possumus.

XV. « Et divisit Deus inter lucem et tenebras , et vo-
»cavit Deus diem, Lucem, et tenebras vocavit , Noctem ¹. »
Hic non dictum est : Fecit Deus tenebras 3 quia tenebrae ,
sicut superius dictum est ‚ lucis absentia est : distinctio
tamen facta est inter lucem et tenebras. Quemadmodum
nos clamando vocem facimus, silentium autem non so-
nando facimus ‚ quia cessatio vocis silentium est : distin-
guimus tamen sensu quodam inter vocem et silentium, et
illud vocamus vocem , illud silentium. Quemadmodum
ergo recte dicimur facere silentium, sic recte multis divi-
narum Scripturarum locis Deus dicitur facere tenebras,
quia lucem quibus vult temporibus ct locis vel non dat ,
vel detrahit. Hoc autem totum ad intellectum nostrum
dictum est. Qua enim lingua vocavit Deus diem lucem ,
et tenebras noctem ‚ utrum hebraea , an graeca, an la-
tina , an aliqua alia? et sic omnia quae vocavit ,quaeri po-
test qua lingua vocaverit. Sed apud Deum purus intellec-
tus est ‚ sine strepitu et diversitate linguarum. « Vocavit »
autem dictum est, vocari fecitis quia sic distinxit omnia ‚

et ordinavit, ut et discerni possent, et nomina acci-

pere. Sed postea suo loco requiremus, utrum vere sic est
¹ Gen. 1, 5.

 

