DE LIBERO Annulo, mn. 11. 327

bemus impressam , per quam unusquisque nostrum si in-
terrogetur velit-ne esse sapiens, sine ulla caligine dubita-
tionis se velle respondet.

XXVII. Quare si jam constat inter nos quae sit sapien-
tia , quam fortasse verbis explicare non poteras (nam si
eam nullo modo animo cerneres , nullo modo scires et velle
te esse sapientem et velle debere ‚ quod te negaturum esse
non arbitror) volo jam dicas mihi, utrum etiam sapien-
tiam , sicut numeri rationem atque veritatem, omnibus
ratiocinantibus communem se praebere arbitreris3 an quo-
niam tot sunt mentes hominum quot homines sunt, unde
nec ego de tua mente aliquid cerno , nec tu de mea , tot
etiam putes esse sapientias , quot potuerint esse sapientes.
E. Si summum bonum omnibus unum est, oportet etiam
veritatem in qua cernitur et tenetur, id est, sapientiam
omnibus unam esse communem. A. Dubitas autem sum-
mum bonum, quidquid illud est, omnibus hominibus unum
esse? E. Dubito sane, quja diversos diversis rebus gaudere
video tanquam summis bonis suis. A. Vellem quidem, ut
de summo bono ita nemo dubitaret, ut nemo dubitat
quidquid illud est, nonnisi eo adepto posse fieri hominem
beatum. Sed quoniam magna quaestio est, et longum ser-
monem forte desiderat, putemus omnino tot summa bona
esse, quot sunt ipsae res diversae, quae a diversis tanquam
summa bona appetuntur : num ideo sequitur, ut ipsa sa·-
pientia etiam non sit una eommunis omnibus ‚ quia ea
bona , quae in illa cernunt et eligunt homines , multa et
diversa sunt? Si enim hoc putas, potes et de luce solis
dubitare quod una sit, quia multa et diversa sunt , quae
in ea cernimus. De quibus multis eligit quisque pro vo-
luntate quo fruatur per oculorum sensum : et alius alti-
tudinem montis alicujus intuetur libenter , et eo gaudet
aspectu, alius campi planitiem, alius convexa vallium,

