ΒΕ sunem, sEnMo 11. 57

mientis, ita et Ecclesia formetur exlatere Christi in cruce
pendentis. Percussum est enim ejus latus ‚ ut Evangelium
loquitur, et statim manavit sanguis et aqua ‚ quae sunt
Ecclesiae gemina sacramenta1. Aqua, in qua est sponsa pu-
rificata : sanguis ‚ ex quo invenitur esse dotata. In isto
sanguine sancti Martyres amici sponsi stolas suas laverunt,
candidas eas fecerunt, ad nuptias Agni invitati venerunt,
ab sponso calicem acceperuut, biberunt , eique propina-
verunt. Sanguinem ejus biberunt, sanguinem suum pro
illo fuderunt. Quid egit vesana impietas Judaeorum, quia
invitati non solum venire noluerunt ‚ sed insuper spon-
sum occiderunt? Quid egit iniquitas J udae qui eum ven-
didit , a quo redimi debuit? Ecce nec Judas tenuit pre-
tium ‚ nec Judaei quem comparaverant Christum. Illi
dico: Ubi est quod accepisti? J udaeo dico 2 Ubi est quod
emisti 3 Illi dico , Quando vendidisti, tunc te decepisti 3
isti dico 2 Quod emisti ‚ possidere non potuisti. Exulta ‚
Christiane : in commercium inimicorum tuorum tu vicisti:
quod J udas vendidit et J udaeus emit, tu acquisisti. Exusta,
exulta , sponsa Ecclesia : quia nisi ista in Christo facta es-
sent, tu ab illo formata non esses. Venditus redemit te ‚
occisus dilexit te ε et quia te plurimum dilexit, mori vo-
luit propter te. O magnum sacramentum hujus conjugii l
O quam magnum mysterium hujus sponsi et hujus spon-
sae! non explicabitur digne humanis verbis. De sponso
sponsa nascitur ‚ et ut nascitur ‚ statim illi conjungitur 3
et tunc sponsa nubit ‚ quando sponsus moritur 3 et tunc
ille sponsae conjungitur , quando a mortalibus separatur z
quando ille super coelos exaltatur ‚ tunc ista in omni terra
foecundatur. Quid est hoc? Quis est iste sponsus absens
et praesens ‘3 Quis est iste sponsus praesens et latens, quem
sponsa Ecclesia fide tantum concipit, et sine ullo am-

¹ Joan. xix, 34.

