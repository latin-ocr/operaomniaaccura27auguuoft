LIB. 1. DE MORIBUS ECCLESIAE cATHOLICAE. 501

» Quia propter te afficimur tota die , aestimati sumus ut
» oves occisionis 1. υ Haec illi solent a corruptoribus
Scripturarum immissa esse dicere, usque adeo nihil ha-
bent quod contradicant ‚ ut haec miseri respondere co-
gantur. Sed quis non intelligat convictorum hominum
aliam non esse potuisse ultimam vocem?

XV. Α quibus tamen quaero ‚ utrum istam sententiam
in Veteri Testamento esse negent ‚ annon congruere sen-
tentiae apostolicae affirment? At illud primum libris do-
cebo : in hoc autem altero tergiversantes homines ‚ et per
. abrupta fugientes ‚ aut in pacem revocabo , si voluerint
respicere aliquantum ‚ et considerare qnid dictum sit3
aut eos intelligentia caeterorum ‚ qui sine cupiditate judi-
cant, insectabor. Quid enim potest amicius quam istae
sibi consonare sententiae? Nam tribulatio ‚ angustia , per-
secutio , fames, nuditas, periculum ‚ hominem in hac vita
constitutum graviter afficiunt. Haec itaque omnia verba
illo uno concluduntur testimonio veteris Legis , quo die-
tum est: « Propter te afficimur. » Gladius restabat, qui
non aerumnosam vitam affert, sed quam invenerit adimit.
Huic ergo respondet: « AEstimati sumus ut oves occisio-
» nis. » Charitas vero ipsa non potuit significari expres-
sius ‚ quam quo dictum est : « Propter te. » Fac ergo non
in Paulo apostolo compertum istud testimonium ‚ sed a
me esse prolatum. Numquidnam tibi demonstrandum est,
haeretice ‚ nisi aut scriptum in vetere Lege non esse ‚ aut
Apostolo non convenire? Quorum si nihil dicere audes
(urgeris enim cum et codex legitur ‚ quo planum sit scrip-
tum esse, et homines intelligunt ad id quod Apostolus
dixit , nihil posse aptius convenire) cur ergo valere ali-
quid putas‚ quod Scripturas corruptas esse insimulare
audes? Postremo quid responsurus es ei, qui tibi dicat :

1 Psal. xtu1, 22. 1 Retract. cap. vu, n. 2.

