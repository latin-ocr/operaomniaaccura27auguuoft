458 s. Aue-usum 13121500121
scientia destruetur. Videmus enim nuncin aenigmate tan-

quam in nubilo saginam quaerentes 1 z tunc autem faeie ad ·

faciem, quando universa facies terrae nostrae interiore
fonte aquae salientis irrigabitur. Nam si fontem aliquem
hujus visibilis aquae voluerimus intelligere, de quo dictum
est ι «Fons autem ascendebat de terra, et irrigabat om-
» nem faciem terrae ², » non est verisimile, quod cum

tam multi fontes perennes ‚ sive rivorum ‚ sive fluviorum ’ ἱ

per universam terram inveniantur , solus ille siccaverit5
qui irrigabat omnem faeiem terrae.

VII. Sub his ergo paucis verbis universa creatura nobis 1
insinuata est ante peccatum animae. Nomine enim coeli et ’ς

terrae universa visibilis creatura significata est3 et nomine
diei, universum tempus3 et nomine viridium et pabuli
agri, creatura invisibilis; et nomine fontis ascendentis et
irrigantis omnem faciem terrae ‚ inundatio Veritatis ani-
mam satians ante peccatum. Dies autem iste, cujus no-
mine universum tempus significari diximus ‚ insinuat no-
bis non solum visibilem, sed etiam invisibilem creaturam
tempus posse sentire : quod de anima nobis manifestatur,
quae tanta varietate affectionum suarum, et ipso lapsu
quo misera facta est, et reparatione qua rursus in beati-
tatem redit, tempore mutari posse convincitur. Et ideo
non dictum est: « Cum sactus esset dies ‚ quo die fecit
» Deus coelum et terram, » tantum, quibus nominibus
visibilis ereatura intimatur3 sed additum est etiam z « Vi-
» ride ‚ et pabulum agri 2 » Quo nomine invisibilem crea-
turam, propter vigorem et vitam, significari diximus, si—
cuti est anima. Et ita dietum est: « Cum factus esset dies,
n quo die fecit Deus eoelum et terram ‚ et omne viride ,
» et pabulum agrifflut sic intelligeremus non solum visi-
bilem ‚ sed etiam invisibilem ereaturam pertinere ad tem-

¹ 1 Cor. xm, 12 - ² Gen, u, 6. ..3 1 Retract. cap. x, n. 3.

 

