316 s. Auens‘mm Eriscom

ipsa judicaret. E. Manifestum est. A. Cum ergo eam na·-
turam quae tantum est, nec vivit, nec intelligit, sicuti est
corpus exanime, praecedat ea natura quae non tantum est,
sed etiam vivit neo intelligit ‚ sicuti est anima bestiarum3
et rursus hanc praecedat ea ‚ quae simul et est, et vivit, et
intelligit, sicut in homine mens Rationalis : num arbitraris
in nobis , id est, in his quibus natura nostra completur
ut homines simus, aliquid inveniri posse praestantius, quam

hoc quod in tribus tertio loco posuimus Ξ) Nam et corpus
nos habere manifestum est, et vitam quamdam qua ipsum

corpus animatur atque vegetatur , quae duo etiam in bes-
tiis agnoscimus , et tertium quiddam quasi animae nostrae
caput aut oculum, aut si quid congruentius de ratione
atque intelligentia dici potest, quam non habet natuf?
bestiarum. Quare vide, obsecro, utrum aliquid invenire
possis ‚ quod sit in natura hominis ratione sublimius. E.
Nihil omnino melius video.

XIV. A. Quid si aliquid invenire potuerimus, quod
non solum esse non dubites ‚ sed etiam ipsa nostra ratione
praestantius, dubitabis-ne illud quidquid est, Deum di-
cere? E. Non continuo si quid melius quam id quod in
mea natura optimum est invenire potuero, Deum esse
dixerim. Non enim mihi placet Deum appellare, quo mea
ratio est inferior, sed quo nullus est superior. A. Ita
plane : nam ipse huic tuae rationi dedit, tam de se pie
vereque sentire. Sed quaeso te ‚ si non inveneris esse ali-
quid supra nostram rationem ‚ nisi quod aeternum atque
incommutabile est ‚ dubitabis-ne hunc Deum dicere?Nam
et corpora mutabilia esse cognoscis , et ipsam vitam qua
corpus animatur, per affectus varios mutabilitate non
carere manifestum θεῖς θῖ ipsa ratio cum modo ad verum
pervenire nititur, modo non nititur, et aliquando perve-
nit, aliquando non pervenit, mutabilis esse profecto

 

 

