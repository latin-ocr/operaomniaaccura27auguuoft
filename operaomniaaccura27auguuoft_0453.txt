ἰ

Ι

nE GENESI‚ Lm. 1. 441

XXXIII. Jam nunc videamus etiam illud, quod solent
majore impudentia, quam imperitia deridere, quod scrip-
tum est , Deum consummato coelo , et terra, et omnibus
quae fecit , requievisse die septimo ab omnibus operibus
suis ‚ et benedixisse diem septimum , et sanctificasse eum,
quia requievit ab operibus suis¹. Dicunt enim ι Quid opus
erat ut Deus requiesceret? An forte operibus sex dierum
fatigatus et lassatus erat Ξ) Addunt etiam Domini testimo-
nium, ubi ait : « Pater meus usque nunc operatur² : » Et
hinc multos imperitos decipiunt ‚ quibus persuadere co-
nantur Novum Testamentum Veteri Testamento adversari.
Sed sicut illi quibus Dominus dicit : « Pater meus usquc
n nunc operatur ‚ » carnaliter opinabantur requiem Dei,
et carnaliter sabbatum observantes non videbant quid
illius diei significatio figuraret : sic et isti diversa quidem
voluntate, pariter tamen non intelligunt sabbati sacra-
mentum. Et illi enim carnaliter observando, et isti car-

naliter execrando, sabbatum non noverunt. Transeat ergo

unusquisque ad Christum ut auferatur velamenss, sicut
Apostolus dicit. Velamen enim aufertur ‚ quando simili-
tudinis et allegoriae cooperimento ablato , veritas nudatur,
ut possit videri.

XXXIV. Primo ergo hujus locutionis regula in multis
divinarum Scripturarum locis animadvertenda atque dis-
cenda est. Quid enim aliud significat ‚ quod dicitur Deus
requievisse ab omnibus operibus suis⁷ quae fecit bona
valde, nisi requiem nostram quam nobis daturus est ab
omnibus operibus nostris, si et nos bona opera fecerimus.
Secundum ipsam figuram locutionis dicit et Apostolus z
« Quid enim oremus sicut oportet nescimus, sed ipse
» Spiritus postulat pro nobis gemitibus inenarrabilibus⁴.»
Non enim Spiritus sanctus gemit, quasi indigeat, aut an-

¹ Gen. 11, 2. —- ² Joan, v, ¹7· — 3 2 Cor. ιιι, 16. -4 Rom. vm, 26.

