DE HAEREsmUs. 239

ccrent carnem illam et Verbum unius ejusdemque sub—
stantiae, contentiosissime asseverantes Verbum carnem
iactum ‚ hoc est ‚ Verbi aliquid in carnem fuisse conver·-
sum atque mutatum , non autem carnem de Mariae carne
fuisse susceptam.

LVI. Antidicomaritae appellati sunt haeretici ‚ qui Ma-
riae virginitati usque adeo contradicunt ‚ ut affirment eam
post Christum natum viro suo fuisse commixtam.

LVII. Postremam ponit Epiphanius Massilianorum
haeresim ε quod nomen ex lingua syra est. Graece autem
dicuntur Ευχίτοιι , ab orando sic appellati. Tantum enim
orant ‚ ut eis qui hoc de illis audiunt incredibile videatur.
Nam cum Dominus dixerit : « Oportet semper orare , et
n non deficere¹ 3 » et Apostolus : « Sine intermissione
» orate ² ‚ » quod sanissime sic accipitur ‚ ut nullo die in-
termittantur certa tempora orandi : isti ita nimis hoc fa-
ciunt, ut hinc judicarentur inter haereticos nominandi.
Quamvis nonnulli eos dicant de purgatione animarum
nescio quam phantasticam et ridiculam fabulam narrare ,
porcam scilicet cum porcellis videri exire de ore hominis
quando purgatur , et in eum visibili similiter specie ignem
qui non comburat intrare. His adjungit Epiphanius Eu-
phemitas, Martyrianos , et Satanianos , et hos omnes cum
illis tanquam unam haeresim ponit. Dicuntur Euchitae opi-
nari monachis non licere sustentando vitae suae causa ali-
quid operari, atque ita se ipsos monachos profiteri ‚ ut
omnino ab operibus vacent.

Usque ad istos ergo de haeresibus opus suum perduxit
supradictus episcopus Cyprius ‚ apud Graecos inter mag-
nos habitus ‚ et a multis in catholicae fidei sanitate lauda-
tus. Cujus ego in commemorandis haereticis non modum,
sed ordinem sum secutus. Nam et aliqua ex aliis posui quae

¹ Luc.xv1u, 1.-² 1 Thess. v, 17.

