318 s. Aueusnm nuscum

telligis 3 nec utrum intelligam tu scire possis , ego autem
sciam. Manifestum est etiam rationales mentes singulos
quosque nostrum singulas habere.

XVI. Α. Num etiam poteris dicere singulos soles nos
habere quos videmus , aut lunas, aut luciferos, aut caetera
hujusmodi, quamvis suo quisque ac proprio sensu ista
videat? E. Nullo modo isthuc dixerim. A. Possumus ergo
videre unum aliquid multi simul, cum sint sensus nostri

nobis singulis singuli, quibus omnibus illud unum sen-
timus quod simul videmus 3 ut quamvis alius sensus mous

sit , et alius tuus, possit tamen fieri ‚ ut id quod videmus
non sit aliud meum, aliud tuum3 secl illud unum praesto
sit utrique nostrum, et simul ab utroque videatur. E. Ma-
nifestissimum est. A. Possumus etiam unam aliquam vo-
cem simul audire, ut quamvis alius sit auditus meus ‚
alius tuus , non sit tamen alia mea , et alia tua vox quam
simul audimus , vel alia pars ejus auditu meo capiatur, et
alia tuo , sed quidquid sonuerit, et unum et totum au-
diendum simul adsit ambobus. E. Et hoc manifestum
est.

XVII. Α. Jam etiam de caeteris sensibus corporis licet
animadvertas quod dicimus, neque omnino illos ‚ quod
ad hanc rem attinet ‚ ita se habere ut illos duos oculorum
et aurium, neque omnino non ita. Nam quia ex uno aere
et ego et tu possumus implere spiramentum ‚ et ejus aeris
affectionem odore sentire ε et item quia ex uno melle vel
quolibet alio cibo seu potu ambo gustare possumus , et
ejus affectionem sapore sentire, quamvis ille unus sit,
nostri autem sint sensus singuli, tibi tuus et mihi meus3
ut unum odorem vel unum saporem cum ambo sentia—
mus , nec tu tamen eum meo sensu sentias ‚ nec ego tuo ,
nec aliquo uno qui utriusque nostrum possit esse commu-
niter, sed prorsus mihi meus sensus sit , et tuus tibi, etiam

 

