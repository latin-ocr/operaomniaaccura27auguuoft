248 S. AUGUSTINI EPISCOPI

Itaque hos haereticos, quoniam nullum eorum ponit auc-
torem, Arabicos possumus nuncupare: qui dixerunt ani-
mas cum corporibus mori atque dissolvi, et in fine saeculi
utrumque resurgere. Sed hos disputatione Origenis prae-
sentis et eos alloquentis, celerrime dicit fuisse correctos.
¹lam nunc illae commemorandae sunt haereses. quae a nobis
non apud istos repertae sunt, sed in recordationem nostram
quomodocumque venerunt.

LXXXIV. Helvidiani exorti ab Helvidio, ita virginitati
Mariae contradicunt, ut eam post Christum alios etiam
filios de viro suo J oseph peperisse contendant. Sed mirum
ni istos, praetermisso Helvidii nomine, Antidicomaritas
Epiphanius appellavit.

LXXXV. paterniani inferiores partes humani corporis
non a Deo, sed a diabolo factas opinantur, et omnium ex
illis partibus flagitiorum licentiam tribuentes impurissime
vivunt. Hos etiam Venustianos quidam vocant.

LXXXVI. Tertullianistae a Tertulliano, cujus multa
leguntur opuscula eloquentissime scripta, usque ad nos-
trum tempus paulatim deficientes, in extremis reliquiis
durare potuerunt in urbe Carthaginensi: me autem ibi
posito ante aliquot annos, quod etiam te meminisse arhi—
tror, omni ex parte consumpti sunt. Paucissimi enim qui
remanserant, in Catholicam transierunt, suamque basili-
cam, quae nunc etiam notissima est, Catholicae tradiderunt.
Tertullianus ergo sicut scripta ejus indicant, animam dicit
immortalem quidem, sed eam corpus esse contendit : ne—
que hanc tantum, sed ipsum etiam Deum. Nec tamen
hinc haereticus dicitur factus. Posset enim quoquo modo
putari ipsam naturam substantiamque divinam eorpus vo-
care, non tale corpus cujus partes aliae majores, aliae mi-
nores valeant-vel debeant cogitari, qualia sunt omnia quae
proprie dicimus corpora, quamvis de anima tale aliquid

 

