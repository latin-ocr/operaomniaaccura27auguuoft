398 s. Aucusnm muscom

cultatem studiosis et benevolis evincendam, ad coronam
gloriae yalere praestaret z negligentibus autem et peccata
sua de'intirmitate defendere volentibus, non ipsam igno-
rantiam difficultatemque pro crimine objiceret, sed quia
in eis potius permanere, quam studio quaerendi atque dis-
cendi, et humilitate confitendi atque orandi, ad verita-
tem ac facilitatem pervenire voluerunt, justo supplicio
vindicaret.

LIX. Harum autem quatuor de anima sententiarum ,ν

utrum de propagine veniant , an in singulis quibusque
nascentibus novae fiant, an in corpora nascentium jam
alicubi existentes vel mittantur divinitus ‚ vel sua sponte
labantur, nullam temere affirmare oportebit. Aut enim
nondum ista quaestio a divinorum Librorum catholicis
tractatoribus pro merito suae obscuritatis et perplexitatis
evoluta atque illustrata est z aut si jam factum est , non-
dum in manus nostras hujuscemodi Litterae pervenerunt.
Tantum adsit fides nihil de substantia Creatoris falsum in-
dignumque sentiendi. Ad illum enim tendimus itinere
pietatis. Si ergo aliud de illo senserimus quam est, inten-
tio nostra non in beatitatem , sed in vanitatem nos ire
compellet. De creatura vero si quid aliter quam sese habet
senserimus, dummodo non id pro cognito perceptoque
teneamus , nullum periculum est. Non enim ad creatu-
ram jubemur tendere ut efficiamur beati, sed ad ipsum
Creatorem : de quo si aliud quam oportet ac sese res ha·
bet , nobis persuadetur, perniciosissimo errore decipimur.
Ad hoc enim pergendo, quod aut non est, aut si est non
facit beatos , ad beatam vitam nullus pervenire potest.
Lx. Sed ad contemplandam veritatis aeternitatem , ut
ea perfrui eique inhaerere valeamus, infirmitati nostrae via
de temporalibus procurata est, ut quantum itineri sufficit
ad aeterna tendentium, praeterita et futura credamus.

